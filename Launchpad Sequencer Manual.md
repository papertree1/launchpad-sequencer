# **Launchpad Sequencer**

## Reprogramant el Launchpad de Novation com a step sequencer

# **Pantalla inicial**

A l’iniciar el programa, el dispositiu adoptarà l’estat inicial, on es poden seleccionar diferents paràmetres del seqüenciador:

- Tempo  
- Número de veus rítmiques  
- Número de veus melòdiques
![inicial.png](https://lh7-rt.googleusercontent.com/docsz/AD_4nXdSEZX8LZGwr49TrhHoEoo5nHEdW2_SjPzqbZk88KwV0b3vLgBxcHmoZ9gZm6jsjpiEUhyxLuttrM5zTnRl1Z2o6nRmN-YtFGY8Kvs5l1MwRbdsCoDDY1OFb4SKu9q23BJEScfErg?key=5-l2e9cINXIQwAhx5ugxKWI_)

## **Selecció de tempo**

Les tres primeres files serveixen de selecció del tempo del seqüenciador. La primera fila representa els centenars, la segona les desenes i la tercera les unitats. Una llum blanca indica el valor seleccionat per cada fila, i l’absència de llum blanca indica que, per aquella fila, el valor és 0\. Per tant, la disposició dels valors del tempo queda de la següent manera:

| ![tempo.png](https://lh7-rt.googleusercontent.com/docsz/AD_4nXcl0H5Oyck7D_wuOG2xfzi5hHAQbXPzt_sQAhI6T_H6r6mbMi_CARXMDGb3rhu5IqBKP6DG7XC045CWzfVzTbL2Yvz8K2o2SA0t_z3ydaN3UOTt51N1KFjiZ6Ptxpdw0FK2CNZZTw?key=5-l2e9cINXIQwAhx5ugxKWI_) |
| :----------------------------------------------------------------------------------------------------------------------------------------------------------------------------------------------------------------------------------: |
|                                                                                                   *Selecció dels valors de tempo*                                                                                                    |

## **Selecció del número de veus**

La secció inferior de la disposició permet triar el número de veus rítmiques i melòdiques amb què actuarà el seqüenciador. Pels dos tipus de veu, se’n poden activar fins a 16, i una llum indica el número de veus seleccionades en el moment:

| **![](https://lh7-rt.googleusercontent.com/docsz/AD_4nXeL5MxkBJoKtrRXmqb3YH-XZi_8P61XkRqdgN6tAp_ap7BPpfBsBXd2pAhEYvbhepdAvT3vG2EYaj8VSGmQ6DwypWvQedC2bzOZQs6v9U9fM2oib5qmOJx1FjNQ1u-bmEwq3QJs8g?key=5-l2e9cINXIQwAhx5ugxKWI_)** |
| :-----------------------------------------------------------------------------------------------------------------------------------------------------------------------------------------------------------------------------: |
|                                                                                                  *Selecció del número de veus*                                                                                                  |

## **Confirmar i cancel·lar**

La fila central té dues funcions: els botons vermells dels extrems surten del programa, i els botons liles centrals serveixen per a confirmar les opcions i passar a utilitzar el seqüenciador.

## **Valors per omissió**

Per defecte, els valors del seqüenciador son els següents:

- Tempo: 120 bpm  
- Veus rítmiques: 16  
- Veus melòdiques: 3

En cas de no canviar algun d’aquests tres paràmetres, el valor per omissió serà utilitzat.

# **Pantalla principal**

Un cop confirmats els paràmetres, ens trobem amb la pantalla principal del seqüenciador. Segons el tipus de veu activa, la configuració canvia una mica, però la disposició és similar:  
**![](https://lh7-rt.googleusercontent.com/docsz/AD_4nXfxqYMIbTfUpuuBXriiVt8ZUImM_VrXMIvn6S2XXB8yJCeqsS0EIp2h-B-BDOt7SMdfkl_QBhs1t4i6MQUzHLskT7BKzbsx1m6kfyfv8xCHpOm8CV0_UujlC7v8pkFvBB3AYFNruQ?key=5-l2e9cINXIQwAhx5ugxKWI_)**  
Les primeres quatre files reflecteixen l’estat de la seqüència de la veu activa. Una llum de color indica que, en aquell pas, hi ha una nota activa. Quan el seqüenciador està actiu o pausat, una llum blanca indica el pas en què es troba la seqüència.  
A la cinquena fila, quatre botons permeten canviar el bloc de 32 passos que es mostren.

## **Vista de seqüència rítmica**

**![](https://lh7-rt.googleusercontent.com/docsz/AD_4nXeV3O3zLhlc5VkGjt_0pKMBkpb4VN5-6ILwRpK7bE0lNnRWcl2Ytbh55RifIxaur9Wc1CjPSxNp_Qpzq-dSivpKfV1WJ0HMibK6LxMgfqOERpeY_A_7-dhk5LbyOyFk8jeiQE95vw?key=5-l2e9cINXIQwAhx5ugxKWI_)**  
### Canvi de veu
La part inferior esquerra de la vista de seqüència rítmica, il·luminada amb llum verda, permet el canvi ràpid entre les diferents veus rítmiques. Una llum blava indica la veu que està activa en el moment.   
### Edició de velocitat
La part inferior dreta serveix com a modificador de la velocitat (*velocity*) dels diferents passos de la seqüència. Per a canviar la velocitat d’un pas, només cal prémer la velocitat desitjada seguit del pas on es vol aplicar. 

| **![](https://lh7-rt.googleusercontent.com/docsz/AD_4nXefR_dkwEmgpqFixsHilp9MuoJoJeHoAZsueWe3JBamhLUXm1IUTzyeDyvRpFvak_rFUuyP49BI8Ro47-yJwF8eznkeDUpWVgsUQNayB0eYMhthb6lRFlqMjQZgpsNhbfKeNRkEXg?key=5-l2e9cINXIQwAhx5ugxKWI_)** |
| :-----------------------------------------------------------------------------------------------------------------------------------------------------------------------------------------------------------------------------: |
|                                                                                        *Disposició de la vista de seqüències rítmiques*                                                                                         |

## **Vista de seqüència melòdica**

**![](https://lh7-rt.googleusercontent.com/docsz/AD_4nXdOfJHC2O4opTSli-e8rRQ3GkwKfEbZS_1gpEXtbTSrQNBwVoXVUt-oDG3XF4c5jKpD4eXNdrERPwAPb6gA8WY5vuCoPQr5fQvgI1NEGnDNVEz9hM0M4eUfecpxB7II0Nexk5ox2w?key=5-l2e9cINXIQwAhx5ugxKWI_)**
### Edició de notes
La part inferior de la vista de seqüència melòdica, il·luminada amb llum blava i lila, permet la selecció de notes dels diferents passos de la seqüència. Per a canviar la nota d’un pas, només cal prémer la nota desitjada seguit del pas on es vol aplicar. Aquesta secció segueix una disposició [isomètrica](https://hearandknow.wordpress.com/2014/03/15/the-isomorphic-note-layout/).

Aquest sistema permet tant editar notes ja existents com afegir notes a espais buits.
### Transposició
A la part superior de la seqüència, els botons amb fletxes amunt i avall permeten la transposició de tota la seqüència per semitons. Amb el botó *shift*, la transposició va per octaves.

## **Operacions globals**

**![](https://lh7-rt.googleusercontent.com/docsz/AD_4nXcr_T4dCLkvMgGdkOnaZGJdm8qmwfRs7S5uu7S1Dy1bquhWOGbBSfx-E2tcIvithr7waA2ZlmUVpsu841PMy-gnrJFxbUpRz5seZZExq63qnueQkPrZoNs9kttDM2ZW0M-iXvox3A?key=5-l2e9cINXIQwAhx5ugxKWI_)**

Les dues disposicions anteriors comparteixen funcionalitats mitjançant els botons exteriors del Launchpad (amb marges grisos). 

### **Canvi de veu**

Els botons amb fletxes esquerra i dreta permeten canviar a l’anterior o següent veu, respectivament.  
Per a un canvi més directe, el botó *Drums* transporta directament a la primera veu rítmica, i el botó *Keys* transporta directament a la primera veu melòdica.

### **Canvi de llargada de la seqüència**

Per defecte, les seqüències tenen una llargada de 32 passos. L'ús del botó de canviar la llargada permet l’edició individual de la llargada d’una seqüència.  
Per a utilitzar aquesta funció, cal prémer el botó i, seguidament, marcar a la zona de la seqüència la llargada desitjada.

### **Reproducció, pausa i parada**

El botó *Stop, Solo, Mute* activa o pausa la reproducció de totes les seqüències alhora.  
L’ús conjunt amb el botó *shift* para la reproducció de les seqüències, sense guardar-ne l’últim pas.

### **Panic**

Envia pel canal MIDI utilitzat el missatge de *panic*, i para totes les notes reproduint-se.

# **Comunicació MIDI**

Fent servir un canal MIDI virtual, amb nom "From MIDO", el seqüenciador envia missatges MIDI estàndards.

Cada veu té assignada un canal MIDI, amb totes les veus rítmiques ajuntades al Canal 1, i cada veu melòdica corresponent al següent número.
